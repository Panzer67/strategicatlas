<div>
    <div id="infoPaneHeader" data-dojo-attach-event='ondijitclick: wipeHeaderInOut' >
        <svg height=16 width=16>
        <path d='M0 0 L16 0 L8 16 Z' ></path>
        </svg>
        InfoDisplay
    </div>
    <div id=infoPaneContent data-dojo-attach-point='infoPaneContent'>
        <p>Noord-Korea is te bereiken middels vliegtuig of trein, beide vertrekken uit Peking. 
            Ikzelf nam de trein. Bij aankomst van mijn trein uit Peking in de Noord-Koreaanse grensplaats
            Sinuiju werd ik direct al geconfronteerd met een streng kijkende Noord-Koreaanse militair die mij luidkeels beval mijn koffer te openen.
            Mijn bagage werd volledig doorzocht en mijn camera gecontroleerd op 'verboden' foto's.
            Even daarvoor, bij het passeren van de grens, had ik enkele kiekjes genomen van een verroestte speeltuin.
            De foto's werden onmiddellijk gedeletet. Kennelijk was het Noord-Koreaanse regime als de dood dat de beelden van een slecht
            onderhouden draaimolen en kapotte schommel aan de buitenwereld werden getoond.
            Ik vond het maar overdreven, temeer aangezien de speelplaats vanaf de Chinese kant van
            de grens goed zichtbaar was en men aldaar ook wel in de gaten had dat de attracties niet aan de modernste
            veiligheidsvoorschriften voldeden. Ik liet het er maar bij zitten en merkte dat hij uitermate content was
            met het pakje sigaretten dat ik hem toe schoof. Gelukkig richtte de militair zich vervolgens op enkele
            Noord-Koreanen die hij meedogenloos begon af te blaffen.</p>

        <p>Wie met de trein Noord-Korea binnenrijdt zou bijna vermoeden in een idyllisch oord terecht te zijn gekomen. 
            Op de heuvels liggen vredige dorpjes omringd door groene rijstvelden en langs de kant van de wegen staan
            bloemen in allerlei kleuren te bloeien. Mijn eerste indruk van het land had niets gemeen met de grauwe
            beelden die wij in het Westen van Noord-Korea gewend zijn. Ik ging bijna vermoedden dat de Noord-Koreaanse 
            propaganda geen leugens verspreidde, dat onder leiding van de Kim dynastie een waar arbeidersparadijs tot
            wasdom was gekomen. Maar na enige tijd in de trein vervloog dat beeld al snel. Wie beter keek had wel in de
            gaten dat dit land in de tijd was blijven stilstaan. Net als dat speeltuintje aan de grens waren de treinwagons
            verroest en nodig aan vervanging toe. De gebouwen die langs trokken oogden vervallen en her en der waren
            verlaten fabrieksterreintjes te zien. Dit land verkeerde overduidelijk al decennia in een economische stagnatie.
            Een beeld dat gaandeweg mijn reis door het land meer en meer werd bevestigd. Oorzaak van dit economische falen is
            decennia van mismanagement. Het Noord-Koreaanse regime besteed zijn geld namelijk liever aan de productie van kernwapens, </p>
    </div> 

</div>